Ödev 1 - İlk Web Sayfamızı Oluşturmak -Teslim Et
Kendimizi Tanıtalım
Genel Yapı:

Sayfanızın temel yapısını oluşturmak için HTML5 doküman yapısını kullanın.

<head> etiketinin içinde sayfanızın başlığı (<title>) ve karakter seti (<meta charset="UTF-8">) olmalıdır.

Başlık ve Paragraflar:

Sayfanızın en üstünde bir ana başlık (<h1>) bulunmalıdır. Bu başlık adınızı içermelidir.

Alt başlıklar (<h2>, <h3>, vb.) kullanarak CV’nizin bölümlerini (Özgeçmiş, Eğitim, İş Deneyimi, Yetenekler, İletişim) düzenleyin.

Her bölümde en az bir paragraf (<p>) olmalıdır. Örneğin, kendinizi tanıtan kısa bir paragraf.

Listeler:

En az bir sıralı liste (<ol>) ve bir sırasız liste (<ul>) kullanın.

Sıralı listede eğitim veya iş deneyimlerinizi tarih sırasına göre listeleyin.

Sırasız listede yeteneklerinizi veya hobilerinizi listeleyin. Her listenin en az üç maddesi (<li>) olmalıdır.

Görseller ve Linkler:

Sayfanızda en az bir tane resim (<img>) kullanın. Bu resim, sizin bir fotoğrafınız olabilir. Resmin alt özniteliğini doldurun.

En az iki farklı sayfaya veya web sitesine bağlantı (<a>) ekleyin. Bu bağlantılar sosyal medya profilleriniz veya portföy projeleriniz olabilir.

iFrame:

Sayfanızda en az bir tane iframe (<iframe>) kullanarak başka bir web sayfasını veya içeriği entegre edin. Örneğin, Google Maps kullanarak bulunduğunuz yerin haritasını ekleyin. width ve height özniteliklerini kullanarak iframe boyutlarını ayarlayın.

Stil:

Sayfanızın içinde CSS kullanarak (örneğin, <style> etiketi içinde) en azından temel stiller uygulayın:

Arka plan rengi veya resim

Yazı tipi ve yazı rengi

Başlıklar, paragraflar ve listeler için farklı stiller

Düzen:

Sayfanızın düzenini iyi düşünün. İçeriğinizi bölümlere ayırarak düzenli ve okunabilir hale getirin.

<div> veya <section> etiketlerini kullanarak bölümler oluşturabilirsiniz.